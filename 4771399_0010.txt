 

—— 2
Ο. Π.

Sunt autem fere unici fontes, e quibus, quod volumus, hauriamus, carmina Homerica.
Quae enim legas alibi ad rem nostram pertinentia, aut illuc remanant, aut scriptis post illam
aetatem editis tradita, ab Homeri indole plus minusve, ut opinor, declinant. Nam ut omnia
animantia, tum corporea, tum quae carent corpore, in suo quodque genere augentur, aut ad
majorem perfectionem gradum faciunt, sic in religione ac pietate Deus noluit genus humanum
eundem semper locum tenere, sed suam quamque aetatem habere voluit puriorem et sanctio-
rem, quam, quae ante fuerit. Unde posteri, si qui de eorum, qui tempore antecedunt, super-
stitione memoriae prodiderunt‚ haud raro de suo aliquid admiscuerunt, praesertim, quum
plerisque temporibus veteres illi nihil potius haberent, quam ut suas res vetustatis auctoritate
sancirent. Quam ob rem iis, qui post aetatem Homericam de re nostra aliquid scripserunt,
sive paulo post eam vixerunt, sive multo, sive nostris diebus vivunt, aures non erunt clau-
dendae, quod multa in hoc genere egregie docuerunt, sed maximam omnium auctoritatem
Homerus ipse habebit.

C. 111.

Po'etica igitur scripta sunt, unde est nobis hauriendum. Hinc et difficultates quaedam et
praesidia nostro consilio oriuntur, quae utraque aperire placet. Ad difficultates primum quod
attinet, boni poetae non tam meris verbis sententiisve, quam per homines, quos fingunt, ipsos
tecte et oblique plerumque de moribus praecipiunt, ut nonnisi animi subtilitate et sagacitate
verum cognoscatur. Deinde siquidem hominum certa aetate viventium mores ita solum clari
fiunt, ut intimos cogitandi agendique quasi recessus inspicias, ut ne minimum quidem, quo
eorum animi mentesque impelli soleant, neglectum relinquas, ut quam plurimas, quibus utan-
tur vitae conditionibus, observatas habeas, Homeri ethicam, si vis explicare, in ejus carmini-
bus multa desiderabis, quae impediunt, quominus illa sit solida et omnino absoluta. Iliadis
enim libri, quamquam praeter bellicas res, Odysseae praeter itinera atque errores multa con-
tinent, quae consilio nostro usui sunt, utrumque tamen carmen suas partes habet, 'non facile
derelinquendas. Quare n.e dicam desideratum iri omnia, quae mente a sensibus sevocata esse
non possint, certe de puerorum educatione, de matrimoniiS, de jure exercendo, de aliis rebus
multis, quarum cognitio ab accurata vitae domesticae cognitione sejungi nequit, aut nihil, aut
parum accipies, quia ejusmodi res fusius exponendi occasio poetae non est oblata. Ii scilicet
satis habebunt, qui ex quavis sententiola, quae in carminibus Homericis legatur, e quavis
vocula, quae audiatur, legem moralem fieri cupiant. Denique consentaneum est, Homerum
suos homines ita facere loquentes et agentes, ut aptum est ad eam conditionem, fortunam,
animi affectionem, qua sunt ipso eo tempore, quo agunt aut loquuntur. Hinc intelligitur, non
oportere vel hominum nimio animi affectu excitatorum verba ita accipere atque interpretari —
cf. Il. ΙΙ. 112, Od. XII. 164 - quasi contineant sententiam omni aetati Homericae commu-
nem. An e0, quod nunc etiam homines dolore et ira excitatos objurgare providentiam divinam
vides, christianos omnes esse Dei objurgatores colligas? Sed non id modo cavendum est, ne

