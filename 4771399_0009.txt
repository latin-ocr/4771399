DE HOMINUM VITA ΕΤ MORIBUS QUALES
s1N'r APUD HOMERUM.

C. Ι.

ne Homeri ethica satis multi scripserunt. Ac plures quidem aliud agendo, suis sibi
libris pauciores. Quos hoc loco nominare, supervacaneum esse puto, quia omnibus fere
noti sunt, non item quaerere, an non sit perdita opera ejus, qui post illos rem retractare
conetur, praesertim, quum nonnulli bene disseruerint. Sed primum aliquamdiu in manibus
fuerat hic libellus, antequam suum Helbigius edebat (die sae'ttlicken Zustd‘nde dea griechi-
schen Heldenalters. Leipzig 1839) - opus autem semel inceptum non facile deseritur —
deinde, quod majus est, de re ab aliis tractata suam qualemcunque sententiam dicere inceptum
esse non arbitrantur. Etsi enim novum proferri non poterit, tamen rem notam ab alia parte
adspicere ejusque novo ordine disponere partes nonnunquam utile est.

Quodsi autem de ethica Homeri aut simili argumento et dictum et scriptum saepe est,
esse quiddam in ejus carminibus censeas, quod recte ita nominetur. Quare de isto nomine, ne
falso interpreteris, aliquid dicendum esse videtur. Ethicam enim habent moralem philosophiae
partem, in qua, ut proprium est philosophiae disciplinis, ita disposita atque ordinata omnia
sunt, ut uno praecepto aliquo, quod summum dicitur, circum scripta contineantur. Sine certa
igitur lege ad moderandos mores proposita cogitari illa non potest. Talem autem legem in
Homeri carminibus non reperiri, omnibus facile probatur. Namque tum demum hominum vita
et mores ad artem legemque rediguntur, quum a rebus, quae sub sensus cadunt, revocati, ad
id cogitando adscenderunt, quod illarum fundamentum est, atque quum non modo rerum
externarum spectatores sunt, sed suorum etiam animorum ingeniorumque speculatores atque
judices, ita, ut ipsi sibi contemplantibus quasi res quaedam externae objiciantur. 'Pale quid
autem ab hominibus Homericis prorsus alienum est. Itaque quum de Homeri ethica sermo erit,
rationem accurate fundatam aut perpetuis instructam praeceptis, non interpretabimur, sed
longe aliud, quod, quale sit, mox intelligetur.

1

