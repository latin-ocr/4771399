*θῄ-

humanarum. Nam et Μοῖρα tanta necessitate vim suam in totam hominum vitam exercet, ut
vel maximis ejus laboribus non possit evitari. Od. XXIV. 28. Il. VI. 488: μοῖραν δ’ οὔτινά
φημι πεφυγμένον ἔμμεναι ἀνδρῶν, οὗ κακὸν, οὐδὲ μὲν ἐσθλὸν, ἐπεὶ τὰ πρῶτα γένηται. Itaque
si quis loco nobiliore natus omnibus ad bene vivendum agendumque praesidiis utitur, utut vires
suas intenderit, ut recte agat honestamque famam sibi comparet, nunquam tamen gloriari
poterit, solum plane per se quidquam esse assecutum. Contra qui statim ab origine humilitati,
egestati, aerumnis deditus fuerit, is nec, quum· erit humi depressus, aliqua carebit excusa-
tione, nec, quum strenue elaboraverit, tristiore illa animi conscientia, se majus fortasse con—
sequi potuisse, si a bonis initiis proficisci contigisset. Quare, ut Αἶσα in cunctos homines
dominatur, sic in singulos Μοῖρα, ejusdem fere rei significatio. Αἶσα unica est, ΙΙΙοῒραι
plureS. Moe-qa praeest quodam modo initiis hominum et cursibus, Κὴρ exitibus: non ita tamen,
ut nunquam θανάτου μοῖρα aliqua dicatur aut alius rei, quum mors ipsa inter sortes humanas
numeretur. Sed neque Κηρὸς i. e. mortis per vim sactae potentia averti potest, atque ut Μοῖρα
singulorum hominum est, sic singulorum est Κὴρ, indeque, ut plures Illofqat, sic Κῆρες
numero plures. Ceterum quod de Aesae natura supra memoratum est, speciem humanam,
quam reliqui dii habeant, non habere ipsam, idem in Illofqav et Κῆρα valet. Hinc etiam
factum est, ut tria haec propria numinum divinorum nomina saepissime pro appellativis sume—
rentur. Verum etiam appellativa suam vim et significationem, quam supra descripsimus,
retinent. Ita ab his numinibus, nomine et numero tribus, vi et significatione et origine unis,
et tota vita humana et singulorum hominum initia, cursus, exitus certis finibus apud Homerum
circumscribuntur. Hos nomini licet egredi. Quod enim Il. XVI. 780 legitur: ὑπὲρ αἶσαν
Ἀχαιοὶ φέρτεροι ἦσαν, et Il. XX. 30. Jovem timuisse, ne ὑπέρμορον Achilles τεῖχος perderet,
et quod Il. XX. 336 a Neptuno dictum est Aeneae: cede Achilli, ne ὑπὲρ μοῖραν δόμον Ἄϊδος
εἷςαᾳκίκηαι , id c. lv. explicuisse mihi videor. Praeterea recte monitum est, in altero enuncia-
tionum hypotheticarum membro nonnunquam istos fines egrediendi spem ostemdi, quarum
quidem altero significetur, eam conditionem, qua non expleta res aliqua futura fuisset, re
vera esse expletam. Cf. Il. XVII. 321. 327.

Prius igitur timuerunt homines, quam coluerunt, ut hoc quoque loco scitum illud valeat,
timorem esse sapientiae principium. Prius unam divinitatem, quam plures cognoverunt; atque
unam hanc divinitatem obscuram, terribilem, remotissimam a rebus humanis, nec non omnium
earum participem, Fatum esse arbitror, quod per totam Graecorum pariter atque Romanorum
antiquitatem, etsi vario modo acceptum atque interpretatum est, eximiam suam vim et
potentiam prodidit. Mihi quidem enim eorum sententia probanda esse videtur, qui tres super·
stitionis humanae quasi gradus fieri censent. Unum, quum homines0rudes et inculti, naturae
viribus territi et quasi obstupefacti, nullam de divinitate notionem capere aliam potuerint ac
severitatis, circumscriptionis, necessitatis, atque eam quidem unam. Alterum, quum ingenii
viribus exercitatione paululum corroboratis in tanta rerum naturalium varietate atque diversitate
numinum etiam varietatem constituere coeperint, eorum quandam notionem mente sibi infor-
maverint informatamque sua ratione quasi compleverint, ita, ut suum singulis numinibus
munus tribuerent. Tertium denique, quum post longum perpetuae exercitationis tempus, post
diuturnam divinarum et humanarum rerum considerationem, item diuturnam mundi contempla-

