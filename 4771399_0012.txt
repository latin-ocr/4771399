4

 

 

unquam laeti ipsi sit vaticinatus Il. I. 106, vel Neptunus, quum eundem, quem decem millia
virorum, clamorem sustulit Il. XIV. 148, vel quum ideo nobili genere natum esse Telemachum
Menelaus opinatur, quod oblatum equorum donum accipere noluit3 Ithacam ‚enim ad rem
equariam non esse aptam Od. IV. 611. Ejusdem fere generis sunt ΙΙ. Ι. 113. 225. 231.
XVII. 142. XIX. 323. Cf. Il. XX. 336. XXIV. 455. 777. 770. Od. XIV. 82.

C. V.

Sed ad aliam rem transeamus Notum est, viros doctos complures demonstrare-conatos
esse, Odysseam aliquo tempore post Iliadem esse compositam. Quae etsi magna est quaestio
multisque de causis gravissima, tamen in nostram rem non maxime influere videtur. Namque
quum in plurimis, quae ad hominum vitam et mores pertinent, Odyssea cum Iliade mirum in
modum consentiat, non multum valet discrepantia eorum, quae illi viri ad confirmandam sen-
tentiam suam attulerunt, praesertim, si meminimus, ipso argumento Odysseam ab Iliade adeo
differre, ut multae discrepantiae natura inde consequantur. Aliud sane bellis, aliud vitae per
pacem actae vicissitudinibus convenit, aliud proeliis, aliud Ulixis erroribus. Verum de istis
discrepantiis iis pugnandum erit, qui aliquo in genere his tanquam praesidiis utuntur. Ceteris

pacem agitare licebit.

C. vl.

Quaeritur de via ac ratione, qua rem nostram optime tractemus. Qui adhuc, quod
equidem sciam, simile scripserunt, diligenter collectis ex Homeri carminibus varii argumenti
locis quandam sententiarum seriem fecerunt, quae quidem sententiae illis locis possent illustrari,
qui ad Homeri ethicam aliqua ratione pertinerent. Inde certus capitum numerus exoriebatur,
quorum tituli, etsi non prorsus sine ordine facti erant, ita quidem, ut res minores quae vide-
bantur, post majores essent, aut anteponerentur eae, quae plurimis Homeri locis dicerentur,
omnino tamen parum, inter se cohaerebant. Namque re ita disposita desiderabatur, ut ita
dicam, aliquod corporis caput, aut vinculum quoddam, quo singulae partes inter se conjun-
gerentur conjunctaeque continerentur. Praeter hos alii minores causae nostrae partes tractan-
das sibi sumserunt, ita, ut de singulis diis aut hominibus, aut de fati natura, aut de aliis
quaestionibus, exponerent. Qui omnes ad Homeri ethicam explicandam plurimum contulerunt,
tanta vero diligentia locos collegerunt, ut ab hac parte nemo facile post illos laudem sibi
parare possit. Inter ceteros, qui de tota Homeri ethica peculiares libros ediderunt, Helbigius
Dresdensis hanc laudem sibi meruit, quem tamen in ceteris minus bene egisse, a quodam
censore nuper judicatum est.

Sed supra jam memoratum est, in Homeri carminibus nusquam reperiri summam legem
eam, quam homines conscia mente in agendo sequantur, ex quaque singula morum praecepta
repeti possint. Verum aliud est ab hominibus Homericis postulare, quod nunquam postulandum
erit, ut secundum rationem praemeditatam agant, aliud postulare ab eo, qui de moribus
hominum Homericorum scribere suscepit, ut omnem rem suam ita collocet atque disponat,

