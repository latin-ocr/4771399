 

—— 8

usitatissimis sibique notissimis petant, quo illud formetur, instituatur, nominetur. Veluti
christiani non esse infra se censent, ad Deum transferre, quod hominum proprium est, ita,
ut et nomina et virtutes et animi affectus ei tribuant — quamquam plerique recte sentiunt,
haec talia non convenire nisi hominum imbecillitati, inopiae, angustiis -· sic homines Homerici
a suis rebus exemplum sumentes, totam divinitatem ita inter mortales diviserunt, ut vel civitas
quaedam deorum vel familia exsisteret, qualis fere apud ipsos reperta est. Sed non ita divini-
tatem diviserunt, ut ipsa imminueretur aut extenuaretur, potius ut in singulos effusa deos
plena ab omnibus haberetur.

c, lx.

Quoad igitur morales, ut ita dicam, dii Homerici sunt, inter se.pares habentur. Quod
primum ex Il. XVI. 446 intelligitur. Nam a Junone, ne Sarpedonem morti eripiat, Jovi
dissuadente, et alia et haec in primis objiciuntur: fore, ut reliqui dii postea eandem sibi
licentiam fieri cupiant. Deinde Od. XVI. 402 Amphinomus non esse Telemachum statim
necandum censet: ἀλλὰ πρῶτα θεῶν εἰρώμεθα βουλὰς, εἰ μέν κ’ αἰνήσωσι Διὸς μεγάλου
θέμιστες, αὐτός τ’--· εἷ ὄὲ κ’ ἀποτρωπῶσι θεοὶ, παύσασθαι ἄνωγα. Cf. Od. VIII. 410 cum

465. Od. XIV. 53. XVIII. 19 cum Od. VI. 188. Od. XIV. 53 cum Il. ΠΙ. 298 et VI. 259.

Il. XVIII. 115. Tum cuncti immortales dii sunt, ἀθάνατοι, ἆειγενὲται, αἰὲν ἐόντες, ut nun-
quam sine moderatoribus mundus futurus sit, cunctorum voluntas in bonum propensa. Od.
VIII. 329. XXIII. 60. ΙΧ. 479. XIV. 82. XVII. 483. XXIV. 351. Cuncti etiam possunt,
quod volunt; possunt autem omnia Od. X. 306. XIV. 53. VIII. 410. Il. XXIII. 546. Od. ΠΙ.
12. Ι. 222. VII. 148. XIX. 591. VIII. 167. Il. ΙΙΙ. 65. 66. od. XI. 139, quod ita non esset,
nisi omnia scirent. Sciunt autem et omnia. Od. XX. 7 6: Ζεὺς εὖ οἶδεν ἅπαντα. Il. XVI. 515
de Apolline: δύνασαι δὲ σὺ πάντοσ) ἀκούειν. ΙΙ. XXIV. 290. Od. IV. 468: θεοὶ δέ τε πάντα
ἴσασιν. Justi denique sunt in eo, quod nimium non patiuntur. Omnes secundam fortunam
hominibus praebent Od. IV. 7. 480. 520. VI. 180. VIII. 410. XIV. 53. XVIH. 19, iidem
adversam Od. VII. 217. 242. XXIII. 210. ΙΙ. XI. 276. Od. I. 234. Haec igitur, quae ad
ethicam requiruntur, dii Homerici habent. Desideratur certa lex, secundum quam ita
judicetur, ut nulla res praeter animum et consilium in hominum factis respiciatur. Hinc pro-
babile fit, exsistere quandam aetatis Homericae ethicam, non veram aut plenam, quae exsi-
stere non potest, nisi animus a corpore omnino fuerit mente et cogitatione secretus. Ubi enim
non secernitur, ibi morem habes consuetudinemque, 'non ethicam, quae dicitur. Sic omnes
homines, qui in Homeri carminibus describuntur, caeco quidem feruntur impetu, ut illas
deorum virtutes agnoscant, sed angustos hos praestantiae moralis fines ne perfectissimi quidem
egressi sunt. Neque usquam altioris de moribus humanis sapientiae vestigia reperiuntur, nec
interioris rerum divinarum scientiae. Ne sacerdotes quidem plus sciunt, quam ceteri. Sunt
omnino, qui vaticinandi facultate emineant, sed haec in earum numero est, quas aliis hominibus
alias dii pro arbitrio dispertiuntur, non ea, quae interiore divini numinis scientia comparetur.
Quare quum haec ita sint, in illis virtutibus, quas supra memoravimus, tota deorum Homeri-
corum, ut ita dicam, robur est atque praestantia. Has et homines sequuntur, has assequi poterunt.

