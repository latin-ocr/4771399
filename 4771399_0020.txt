12

 

 

XVI. 194. Videlicet ne in hac quidem re semper cogitando sibi constiterunt, quum 0d. XIV.
386 Ulixem ad Eumaeum δαίμων feliciter ducat, et ΙΙ. Ι. 222 et III. 420 dii in universum
δαίμονες appellentur. Quod non admiramur, quum, quae summa deorum potentia erat, in
universum nullam rem non posse efficere cogitarentur, etsi qua ab alio numine plerumque
efficeretur.

G. XII.

Reliquum est, ut, quae intercesserit inter ipsos deos Homericos ratio, paucis explicetur.
Ad hanc rationem quod attinet, c. X. initio significatum est, non pares inter se deos esse,
quoad suum quisque corpus nacti, naturae humanae partem ceperint, pares c. IX. initio,
quoad morales sint. Qualis autem civitas illa divina sit, id totum hoc loco repetere, ut a mul-
tis expositum, facile supersedemus, quum in describendis moribus quaestio nostra versetur.
Fatum igitur nulla macula aspersum est, quia corpore caret, dii cum venustissimo corpore
vitiositatem tulerunt. Quodsi verum est cujusvis aetatis homines, praeterquam quod divino
quodam impetu ad deos colendos ferantur, multum etiam de sua humanitate ad eos ornandos
ad suamque similitudinem effingendos facere, haud mirum videbitur, quod deorum quasi
urbem et civitatem apud Homerum videmus, in qua, ut inter homines, sic omnia aguntur,
hac re una excepta, quod supra verum decus divinitati suae addere conantur. Quod enim
rectum, bonum, pulchrum suo genere excogitare potuerunt, id in diis ornandis accumulant.
et vicissim, quidquid rerum humanarum aliqua ratione eminet, id ἱερὸν, δῖον, θεῖον, θεσπέσιον
vocant. Reges autem. qui proximi diis sunt, διοτρεφεῖς vel διογενής nominantur. Sed illud.
quia per totam, ut ita dicam, deorum materiem dispersum fuit, non animo solum divino
contentum, satis tectum est atque obscuratum. Jam supra memoravimus, corpus homines
Homericos ab animo haud segregare3 neque tamen animum ab anima admodum segregabant.
quae est fere inter utrumque illud media. Quare, ubicunque corpus est, esse non potest
secundum illorum sententiam sine animi parte, et quidquid est, id animam habet. Ita prompti
sunt, animantibus omnibus virtutes tribuere humanas, cogitationes, verba, facinora, alia
ll. XXIII. 408. XIX. 410. 400. Od. XII. 395. Ita curn natura etiam, non solum secundum
naturam illi vixerunt, quum non aliud cogitare potuisse videantur, quam res omnes, sub sen⁹
sus cadentes, ipsorum esse similes, Ita denique corpus per se alicujus pretii est, si quidem
aliquo modo ad humanitatem pertinen animus autem a corporea secretione nunquam segre-
gatur: ut sensu amplissimo apud eos scitum illud valeat, paululum immutatum: corpora sumus,
neque corporei quid a nobis alienum esse ducimus. Quanto majus corpus, tanto plus percipitur
voluptatis, quanto corporis robur majus, tanto diuturnior voluptas, quanto plus voluptatis,
tanto major ἀρετὴ, quanto denique major ἀρετὴ, tanto major fortuna. Infelix igitur ἀρετὰς
non habet, i. e. malus est, ergo optimus quisque felicissimus. Scilicet haec placita non magis
arte ulla excogitata istis hominibus fuere, aut mente sui sibi conscia in agendo observata.
quam ista altioris sapientiae praecepta, quae cap. IX. attulimus, sed naturae vi quadam ducti
sunt, ut utraque inter se commista sequerentur. Quodsi qui non cognoverint aut neglexerint.
ii omnino iniqui rerum Homericamm judicatores erunt, quod aut illis praestantioris naturae

