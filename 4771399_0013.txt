5

 

 

ut, cnjus interest talia scire, facile reperiat locum, unde ejus, si non totam speciem, principes
tamen partes conspicerecommode possit. Hoc modo enim, quod detrahitur amplitudini, per·-
spicuitati et amoenitati et fere utilitati additur. Ac mihi quidem hominum vitam et mores,
quales sint apud Homerum, ita explicare placuit, ut et illud assequamur, et, si fieri possit,
intelligatur, quomodo acciderit, ut vel illius aetatis homines suam felicitatem nanciscerentur,
quamvis maximam partem aliis atque christiani rebus dediti essent, et, quod hac in re profecto
maximum est, quamvis diis crederent, qui christianorum judicio nequaquam digni sunt, quibus
credatur. Quam ob rem quoniam christiani sumus, qui rem propositam quaerere incepimus,
nec mirum videbitur, neque inutile, si opportunitate oblata hominum priscorum res et cogi·
tationes cum nostris contulerimus, atque id eo minus, quum de scriptore agatur, quo in
excolenda juventute diligenter utimur, atque ex cujus lectione pueros et juvenes sincerae
pietatis detrimentum capere posse nonnulli dixerunt. Verum ut hi, qui tam inique de poeta
praestantissimo judicant, multorum animos offenderunt, et nunc etiam offendunt, sic nescio
an illi displiceant, qui plurimis locis nou dubitant periculum facere declarandi, Homeri prae·
cepta a Jesu Christi praeceptis non admodum distare.

G. Vll.

Primarium igitur in deorum cultu esse censent, ut homines, externis quae sunt in mundo
rebus, moniti, impulsi atque victi quodammodo, majorem aliquam sua ipsius vim et potentiam
cognoscant. Hae autem res naturales, quae sunt externae, ita hominem circumdant atque
amplectuntur, tanta impellunt necessitate atque permovent, primum ut tempus non detur
quaerendi, unde haec tanta vis et potentia ingruat, deinde, ut nemo sine ulla exceptione his
se possit subducere. Eandem fere vim Αἶσα Homeri in hominum vitam exercet, quam nec
quaerit quisquam, unde sit, nec evitare conatur, nec, si conetur, evitare possit. Αἶσα igitur
primarium numen est. Hoc autem origine sua et tota natura adeo obscurum est, ut tanquam
certa persona apud Homerum vix accipiatur, certe figura et specie tam incerta, potius nulla,
ut vel hac re prodatur, homines magis metuere eam, vereri, pati, quam diligere, colere,
sectari. In ceteris enim deorum numinibus de certa figura, de facie vultuque sermo est, ita,
ut ad speciem humanam nihil desideretur. Quod in Aesa non accidit. Hujus quoniam ita fuere
decreta, ut nulla unquam ratione, ne deorum ,quidem potentia, possint infringi, quoniam sic
omnis humanitatis modum ipsa excessit, ut naturae vires et ipsae omnem hominum agrestium
captum superant, in maximaque rerum varietate eaedem semper manent irrevocabiles, pro·
pterea humanam illi formem tribuere non ausi esse videntur. In ceteris deorum numinibus de
precibus, de grati animi sensibus, de sacrificiis, ut breviter dicam, de certo cultu sermo est,
quo a mortalibus adeantur. Simile quid in Aesa non accidit. Nam nec pestiferae nec salubres
naturae vires ullis precibus exorari aut averti possunt, sed inevitabili necessitate in omnia
influunt. Ceteri dii secundum consuetudinem humanam communi societatis vinculo inter se
conjuncti sunt; Αἶσα cum nemine commercium habet. Magna autem Αἴσης similitudo Illoiqqc
est. Ut enim naturae, quamquidem supra descripsimus, homines subjecti sunt cuncti, sic altera
singulis potentia non minus inevitabilis, quam prior, imminet, quae est singularum sortium

