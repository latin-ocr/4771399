—3—.-

hominum Homericorum, quomodo animi certo tempore· sint affecti, rationem non habentes,
ea morum praecepta faciamus, quae re vera non sunt, sed multo magis etiam, ne falso duca-
mur studio hoc, ut ubique certum praeceptorum ordinem certamque et nulla re interruptam
sententiarum ethicarum seriem efficiamus. Namque falso hoc studio quodam fieri solet , ut eos
locos, qui pro nobis faciunt, sectemur, omittamus contra repugnantes, Atque hae difficultates
sunt, quae oriuntur iis, qui unicis Homeri carminibus tanquam praesidiis usi declarare volunt,
quae vita quique mores aetate Homerica fuerint.

G. IV.

Sequuntur jam istius rei quaedam utilitates. Ac primum quidem, quo minus consilio et
industria morum praecepta feruntur, eo magis credere licebit, ea, quae ferantur, ex intimo
animo poetae profluere. Deinde verum quidem est, ex verbis et sententiis hominum mores
cognosci facilius, non item certius: certissima morum indicia ipsae sunt actiones. In verbis
enim, quae sententiarum sunt notae et significationes, simulari potest aut dissimulari, non item
in actionibus, quae nullius significationis indigent, quum ipsae per se loquantur. Credimus
equidem philosophorum libros largiores ethicae fontes esse, quam poetarum carmina, sed illi
suae disciplinae suisque opinionibus nimium tribuunt multumque habent, quod rerum consequen-
fium gratia fictum, certe, ut omnia bene cohaereant, clam invectum, nunquam totius gentis
commune fuit. Porro quod difficultatem obtulit Homeri ethicam scripturo, quod ejus carmina
non omnes vitae humanae partes complectuntur, idem efficiet, ut ipsae eae, quarum mentio
fit, eo accuratius exponi possint. Certe rerum multitudo intelligentiam non impediet. Denique,
ut aliud quid jam nunc dicatur, pristini temporis mores animo repetitos hominibus suis affinxisse
istius quidem aetatis poetam, vix opinemur. Quod enim facile negotium est iis, qui longo
usu subtilius cogitare et ratiocinari didicerunt, ut tota mente et cogitatione tempora praeterita
repetentes vel iis poetarum operibus delectentur, quibus alieni mores describuntur, id aetati
Homericae vix contigisse arbitror. Quare quanquam Homerus aliquo tempore post bellum Tro-
janum et Ulixis in patriam reditum carmina cecinit, et quanquam hoc temporis intervallo mores
pristinos non prorsus immutatos mansisse-vero simile est, non tantam tamen fuisse mutationem
censemus, ut descriptionis veritas tollatur. Sed, -ut tollatur, ii certe describi mores poterunt,
quos suis, ut ita dicam, hominibus Homerus tribuit, Hos autem describere hoc libello con—
silium est. At poetarum est, ita enim facile quispiam dicat, in omnibus rebus ut summum
quiddam sequantur eoque, quod perfecta omnia absolutaque esse cupiunt, veritatem exce-
dant. Qui igitur ex poetae carminibus hominum vitam et mores descripserit, non admodum
esse ei fides habenda videatur. Multa videlicet Homerus supra verum exornavit, sed ita, ut
neminem facile ornamentis suis in errorem abducat. Quae enim hujus generis habentur, omnia
sunt immensa, inaudita, incredibilia, ita repugnantia iis, quae plerisque locis dicuntur, ut
nihil sit facilius, quam istis ornamentis detrahere tantum, quanto verum restituatur. Ut quum
Telemachus promissam spem quandam a nemine, ne divino quidem numine, expleri posse
opinatur Od. ΙΠ. 226, id, quod versu 228 a Minerva vituperatur, (cf. 0d. IV. 104. XII. 86.

107. Il. XIII. 55) vel quum ab Agamemnone ira incenso inique Calchas accusatur, quod nihil
l *

