 

29——

cum animo corpus sibi vindicaverunt, justitiae divinae notio laesa atque sua sede quasi remota
est. Quae quomodo stare cum tanta sortium humanarum diversitate poterit, nisi regiones
noveris aliquas, ubi aequa fiant, quae iniqua in hac vita esse videantur. Licet enim ea, quae
sub sensus non caderent, parum curarent, veteres illos tantum et scivisse et verbis prodidisse
supra vidimus, virtuti deberi praemium, sceleri suam poenam atque ultionem. At nonnullos
dii in certas beatorum sedes post discessum transtulerunt, Od. IV. 563. XI. 602, nonnullos
gravioribus poenis deorum inimicos cruciari opinati sunt Od. XI. 578. Sed ita ad arbitrium
id factum, ut omnino non justitiae cogitatio eluceret ulla. Hinc non majores solum inimicitiae,
irae, odia, sed et flagrantissimum ultionis studium, quibus omnibus deorum justitia ab homini-
bus quasi suppleta est. Ex eadem denique causa, quod animus sine corporis secretione nun·
quam cogitatur, non tam ea est apud Homerum virtus, quae quasissquadam inter corpus
animumque pugna exsistat, ut corpus praestantiori animi naturae non sufficiat, quam volu-
ptaria. Quippe temporis illius homines haud intellexerunt, cur ulla re abstinerent, ad quam
naturae impetu ferrentur. Omnino σαοφροσύνην quandam, temperantiam, moderationem,
abstinentiam noverunt —- qui enim fieret, ut homines, aliquo ingenii cultu perpoliti, omnia
sibi indulgerent? — sed quae extremis naturae humanae finibus contentae, in singulas actiones
totosque hominum mores nihil influerent.

Sed quamvis haec ita sint, quis hominibus illis suam felicitatem abjudicabit? Profecto,
nt omni tempore homines bene beateque vivere possent, Dei benignitate provisum est. Illi
enim, quum puram animi oblectationem non cognovissent, expertes erant variarum aegritu—
se esse sentiunt. Ac nobis quidem in variis vitae casibus futurae beatitudinis spes solatio est,
quo illi non indigebant, quum pro sua natura moribusque aut voluptatum praesentia contenti
essent, aut omnium virium intentione adversas res excutere conarentur, ex his ullum ad se
fructum redundare posse non arbitrati. Nos veram fore vitam speramus veramque voluptatem,
ubi ex hac vita discesserimus, illi tantum vixerunt, quantum voluptatem perceperunt. Nos
animo submisso Dei laudem parari credimus omniumque erga omnes homines caritate, illi
aliis rebus, ceterum et illi deos et velle et posse beatos facere homines persuasum sibi
habuerunt, eosdem probare virtutem, aspernari vitiositatem. Porro et illi suis diis omni in
re confisi sunt. Quam ob rem etsi non eandem, atque nos, non minorem tamen felicitatem
per hanc vitam assecuti esse videntur. In judicanda enim sola hominum felicitate non refert
quaerere, quid sit, unde veniat, modo adsit. Nihil autem minus decet, quam aut cum
contemtu despicere veterum illorum religionem, non magis arte, quam natura insignium, aut
supra modum tanquam egregia omnium virtutum exempla laudibus eos extollere. Nostra
enim juventus, ut ex carminibus Homericis singula morum praecepta non addiscet, sic
sincerae pietatis non faciet jacturam.

