26

 

 

obnoxias, nuptas uxoribus, non nuptas patribus, id exemplis multis confirmatur. Helena enim,
quamvis acerbissimis verbis uxorem increpet, facere tamen postremo non potest, quin auctori-
tati uxoriae obsequatur Il. III. 428. 447. Unica Arete est, quae, si in Alcinoum maritum non
dominatur, justo tamen majorem in moderandis rebus domesticis auctoritatem habere videtur
Od. VI, 310. Quidquid enim agitur, ad ejus provocatur judicium et intercessionem.

Sed quanto plus licebat viris, tanto minus feminis, quae, sive erant nuptae, sive non
erant, castitatem, pudicitiam, decus laedere non debebant Od. VI. 147. 273. 287. VII. 305,
et scelera, quamvis et viros dedecorarent, omnium tamen flagitiosissima in feminis esse habe-
bantur Od. XI. 427. 434. Porro ut viri hominum famam plurimi aestimabant, sic feminae,
quae mirum quantum hac religione tenebantur Od. VI. 310 de Nausicaa: ὣς ἔφατ’ αἲδετο γὰρ
θαλερὸν γάμον ἐξονομῆναι πατρὶ φίλῳ· ὁ δὲ πάντα νόει. v. 286: καὶ δ’ ἄλλῃ νεμεσῶ, ἥ τις
τοιαῦτά γε ῥέζοι, ἥτ’ άέκητι φίλων πατρὸς καὶ μητρὸς ἐόντων ἅνδρασι μίσγηται, πρίν γ’ ἀμφάδιον
γάμον ἐλθεΐν; cf. Od. VI. 66. Ceterum homines toti erant, neque humani quidquam a se
alienum esse ducebant. Od. X. 480. Il. VI. 25. XIV. 346. 7. Od. HI. 464. IV. 252.

C. XXI.

Inter ea postremo, quae de moribus memoratu digna esse videantur, numeranda possessio.
Hanc, ut omnia, a diis repetebant, Od. VIII. 325 δωτῆρσιν ἐάων, interque hos a Jove
potissimum, mundi totius gubernatore Od. VI. 188, XVIII. 19 et cf. cap. XIII. Erat autem
possessio aut hereditate accepta, aut parta. In possessionibus acceptis et ipsae sunt animi
dotes, quibuscunque aliquis excellit, ita, ut Il. XVII. 576 juxta animi probitatem divitiae
conseantur; cf. Od. XVIII. 127. Itaque claris non solum opulentisque, sed bonis etiam et
prudentibus natum esse parentibus, in maximis rebus habetur, maximaeque commendationi
cuivis est ΙΙ. XIV. 113. XXI. 154. 187. Od. Ι. 180. IV. 611. Ac vero per tota fere Homeri
carmina e naturae consideratione repetita haec est sententia: bono patre bonos liberos gigni,
unde is, qui ita verba facit, ut prudentem se esse prodat, claris parentibus natus esse puta-
batur Od. XVIII. 125. At, qui est patrum in liberos amor, optatur quidem nonnunquam, ut
evadant meliores patribus filii Il. VI. 479, sed magnis aliquem laboribus virtutis cujusdam
praestantiam ita sibi peperisse, ut esset obscuro loco natus, apud Homerum, quod equidem
sciam, inaudita res est. Quae quum ita sint, non mirum est, q'uod iisdem vocabulis ac nomi-
nibus interna hominis praestantia, quibus externa significatur fortuna. Totus enim homo,
quantuscunque vel animo ingenioque vel corpore fortunaque erat, a diis quasi factus esse
putatur. Hae quidem communiter ἀρεταὶ nominantur Od. XVIII. 133. Il. XX. 242. cf. Nitzsch
ad Od. III. 57. Unde sequitur, servitute oppressis Jovem hominibus ἇρετῆν μινύθειν. Victores
enim nihil antiquius habent, quam ut devictis possessiones adimant 0d. XVIII. 133. Item
fama non magis internae, quam externae hominum res celebrabantur, is autem, qui divitiis
excellit, longe pluris aestimatur, quam inops atque egenus Od. XI. 356 Ulixes Alcinoo:
εἴ με καὶ εἷς ἐνιαυτὸν ἀνώγοιτ’ αὐτόθι μίμνειν, πομπήν τ’ ὄτρύνοιτε, καὶ ἇγλαά δῶρα διδοῖτε,
καί κε τὸ βουλοίμην, καί κεν πολύ κέρδιον εἰη πλειοτέρῃ σύν χειρὶ φίλην ἐς πατρίδ’ ἱκέσθαι. καί
κ’ αἰδοιότερος καὶ φίλτερος ἀνδράσιν εἴην πᾶσιν, ὅσοι μ’ Ἰθάκηνδε ἰδοίατο νοστῆσαντα.

