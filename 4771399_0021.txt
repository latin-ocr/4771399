13

 

 

vestigiis ad informandum sibi omnium virtutum exemplar, aut his ad imminuendas veras vir-
tutes abutentur: sin tenuerint, juxta satis egregia virtutis praecepta turpia, certe inhonesta
legi, non admirabuntur. Sed ad deos revertimur. Quod enim diis supra verum decus addi-
derunt, virtutes non majores addere potuerunt, quam eas, quibus mortalium praestantissimi
excellebant, praeter acriores sensus, quibus majorem rerum externarum copiam in se reci-
perent. Corpus autem prae primiS, quum majus, pulchrius, longius durans acciperent, majo-
rem etiam, nostro certo judicio, vitiositatem nacti sunt, quodque rectum, bonum, pulchrum
in iis accumulatur, id magnam partem eximitur, quum humano more loquentes agentesve
introducuntur, ita ut, quo quisque magis, ne Jove quidem excepto, rerum humanarum par-
tem capit, eo magis ex illo perfectionis fastigio deprimatur. Adeo verum est, deos Homericos
non praestare hominibus virtute, vitiositate mirum in modum, si nostra in moribus judicandis
lege utamur.

C. XIII.

Sic omnia posse dii dicuntur, prae ceteris Jupiter: iidem tamen nonnunquam finibus
quibusdam potentiam suam circumscribi sentiunt. Nam ipse Jupiter Il. XVI. 433, quum esset
periculum, ne Sarpedo filius a Patroclo caederetur, paulisper incertus erat, utrum eum ser—
varet, an desereret, donec a Junone permotus est, ut 'fato concederet. Hoc modo autem
significatur, aut subjici Fati potentiae Jovem, quod alias cum eo stare sententia est, aut a
factionum metu pendere impedirique, quominus exsequatur, quod cupiat. Ceteri vero dii

saepius cognoscunt, non omnia posse se, quod velint, non solum cum Jove, sed cum homi-
nibus etiam ubi res est. Il. XV. 117. V. 334. 859. Od. IV. 455. Sic deinde omnium rerum
scientia et Jovi et reliquis diis tribuitur (cf. cap. IX.) iidem tamen haud raro decipiuntur, ubi
non potuissent decipi, si aliquid scivissent. Od. IV. 453 cf. cum v. 461. Il. XIV. 160.
XIX.. 95: καί ποτε Ζῆν’ ἄσατο (ἄτη) Agamemno dicit, τόνπερ ἄριστον ἀνδρῶν φασ’ ἴμμεναις
cf. Il. XVIII. 166. XIII. 1. XIV. 155. 250. XVIII. 240. Od. XII. 290. 'rum Jovis cetero-
rumque deorum voluntas in bonum rectumque propensa est: amici sunt virtuti ejusque aman—
tibus, infesti vitiis omnibus atque mendaciis, cf. cap. X., praeterea Il. IV. 235. VII. 402.
ΧΙΧ. 264. Quoniam post mortem nec gaudio aut luctui, nec praemiis aut poenae locus est,
in hac vita jam poena ut afficiuntur male facta, sic praemiis recte facta, ita tamen, ut praeter
aequitatis, quam supra memoravimus, nulla in hujusmodi rebus lex observetur, et ut omnia
Jovis potestati tribuantur Od. VI. 188. Videlicet Jovis justitia non alia est atque aequitas illa,>
quam quidem in natura homines imperitiores conspicere sibi videntur, ubi omnia, quae in sua
conditione permanent, laeta sunt — tristia, quae casu aliquo eam deseruerunt; desiderabis
'eam, qua vel minutissima ponderantur, vel minima momentum faciunt, qua nulla res casu
accidere videtur, qua unicum hominis factum in totam vitam influit eamque moderatur, qua
id, quod natura sequitur ex male factis, nullis vitae posterae laboribus potest averti, qua
denique, id, quod maximum in hac re est, internae animi humani conditionis ratio habetur.
Homero enim beatus hominis animus stare cum adversa fortuna, cum secunda non beatus
posset, si Jupiter, justissimus ac sapientissimus omnium rerum judex, hanc judic-andi legem

