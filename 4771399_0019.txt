*ll-„—

sumuntur (cf. Schmalfeld‚ Commentationis de Fato Homerico particula I. Eisleben 1836.
pag. 4) hunc principatum videntur firmare, quia voces tam singularis significationis propriae
in appellativas vix abeant, quin vim suam primariam et significationem retineant. Licet igitur.
ut exemplum afferamus, 11. XVI. 708: οὔ νύ τοι αἶσα σῷ ὑπὸ δουρὶ πόλιν πέρθαι Τρώων
nihil aliud ac μόρσιμόν ἐστι significetur, tamen et haec subauditur significatio, ut istud nulli
alii obnoxium potestati, inevitabili Fati necessitate sit constitutum. Nihilo minus tamen addubi—
tari non potest, quin cum ceteris diis Jupiter in suos, ut ita dicam, homines dominetur
Od. VI. 188: Ζεὺς αιἰτός νέμει ὄλβον Ὀλύμπιος ἀνθρώποισιν, ἐσθλοῖς ἧδὲ κακοῖσιν, ὅπως
ἐθέλῃσιν ἑκάστῳ. Il. X. 71: ὧδέ που ἄμμι Ζεὺς ἐπὶ γεινομένοισιν ἵει κακότητα βαρεῖαν,
Od. XVI. 447: θεόθεν ὃόὖκ ἔστ’ ἀλέασθαι. Cf. praeterea Il. VHI. 143. Od. 111. 207. XX.
196. Il. XIV. 465. Sed ubi tandem terrarum mens humana unquam discernere recte planeque
potuit, quid sortium humanarum justae divinitati, quid forti fortunae sit tribuendum! Certe
ingratissima quaeque gratissimaque, quae nec hominum meritis, nec justae deorum providen-
tiae tribui potuerunt, ea omni fere tempore ex numinum divinorum imperio exemta alteri
nomini assignaverunt, non minus tecto atque obscuro, quam eae suere cogitationes, quae de
casuum istorum natura animo obortae sunt. Sic hominibus Homericis juxta Fati necessitatem
et potentiam Jovis deorumque regnum quasi conditum est, non consciis sibi neque constantibus
de utriusque natura aut finibus, qui posteris temporibus ita constituti sunt, ut penes illud
summa rerum esset. Ita fieri· poterat, ut eandem rem, prout erat hominum indoles, nunc
Fato, nunc ceterae divinitati tribuerent, atque ut nobis, tranquilla mente utriusque naturam
scrutantibus, repugnantia quaedam exsisteret, quam illa aetate nullam animadverterunt. Nos
autem oportet id tectum relinquere, quod illis tectum fuit, nec opinari, homines, aliqua parte
agrestes et incultos, mentis subtilitate agere in rebus, ad discemendum atque nominandum
difficillimis. Quamquam id certum est, Fati numina a naturae partibus potissimum stare,
deorum ab hominum moribus, illorum esse, quae tristia sint, borum, quae laeta, illorum,
quae causis minus apertis proficiscantur, horum, quae apertis. Adeo vero a diis, ad mores
quod attinet, ingratae res alienae sunt, quae quidem hominum meritis non debentur, ut
δαίμοσι sua fieret provincia, talium rerum auctoribus, quum Fatum videretur remotius esse,
quam quod et minutiores hominum casus animadverteret. Sic daemones. proxime Fatum sunt,
malas res maximam partem mortalibus imponentes easque potissimum , quae praeter meritum
eorum exspectationemque eveniunt. Quin etiam Od. V. 396 δαίμων et θεοὶ opponuntur sibi
invicem: pater quidam enim morbo affectus jacet, στυγερὸς δέ οἵ ἔχραε δαίμων· ἀσπάσιον
δ’ἄρα τόνγε θεοὶ κακότητος ἔλυσαν. Od. XIV. 487 Eumaeo Ulixes de nocte quadam narrat.
qua frigore ipse mortem paene occubuerit; V. 489: παρά μ’ ἤπαφε δαίμων, οἰοχίτων’
ἔμμεναιε aliter enim visum est fieri non potuisse, ut vir, ceteroquin providens, χιτῶνος
oblivisceretur. Od. XIX. 10 bene quidem δαίμων τόδε μεῖζον Telemacho consuluit, quod
auctor fuerat, ut arma removerentur, quae rite in virorum manibus erant, sed pessime procis.
Idem est Od. XIX. 138 de Penelope: φᾶρος μέν μοι πρῶτον ἐνέπνευσε φρεσὶ δαίμων, quod
φᾶρος Penelopae saluti, procis perniciei fuit. Simile quid Od. XVI. 370. Reliquis locis
adversa fortuna aliqua a daemonibus immittitur: Od. VI. 17 2. X. 64. XI. 587. XIV. 242.
487. XII. 295. XVI. 64. XVIII. 37. 143. 256. XIX. 129. 201. 512. XX. 86. XXIV. 306.

2.

